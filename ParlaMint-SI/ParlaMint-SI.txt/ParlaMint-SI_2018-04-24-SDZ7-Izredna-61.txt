ParlaMint-SI_2018-04-24-SDZ7-Izredna-61.u1	Spoštovani kolegice poslanke in kolegi poslanci, gospe in gospodje! Začenjam 61. izredno sejo Državnega zbora, ki sem jo sklical na podlagi prvega odstavka 58. člena ter drugega odstavka 60. člena Poslovnika Državnega zbora. Obveščen sem, da se današnje seje ne morejo udeležiti naslednje poslanke in poslanci: gospa Andreja Potonik, gospa Janja Sluga, gospa Irena Grošelj Košnik, gospa Ksenija Korenjak Kramar, gospa Marija Bačič, mag. Alenka Bratušek, mag. Matej Tonin, gospod Roberto Battelli, gospod Branko Zorman, gospod Marjan Dolinšek in dr. Franc Trček do 19. ure. Na sejo sem vabil predstavnika Državnega sveta k 15. točki dnevnega reda ter predstavnike Vlade k vsem točkam dnevnega reda. Vse prisotne lepo pozdravljam! Prehajamo na določitev dnevnega reda 61. izredne seje Državnega zbora. Predlog dnevnega reda ste prejeli v sredo, 18. aprila 2018, s sklicem seje. O predlogu dnevnega reda bomo odločali v skladu s prvim odstavkom 64. člena Poslovnika Državnega zbora. Predlogov za širitev dnevnega reda seje nisem prejel. Zboru predlagam, da za današnjo sejo določi dnevni red, kot ste ga prejeli s sklicem. Prehajamo na odločanje. Poslanke in poslance prosim, da preverite delovanje glasovalnih naprav. Glasujemo. Navzočih je 79 poslank in poslancev, za je glasovalo 35, proti 44. [[Za je glasovalo 35.]] [[Proti 44.]] Ugotavljam, da dnevni red 61. izredne seje zbora ni bil sprejet. Zato zaključujem 61. izredno sejo Državnega zbora.
