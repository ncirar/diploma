ParlaMint-SI_2018-04-13-SDZ7-Izredna-59.u1	Spoštovani kolegice poslanke in kolegi poslanci, gospe in gospodje! Začenjam z nadaljevanjem 59. izredne seje Državnega zbora. Obveščen sem, da se današnje seje ne morejo udeležiti naslednje poslanke in poslanci: mag. Bojana Muršič, gospa Marija Bačič, gospa Eva Irgl, gospa Andreja Potočnik, gospa Irena Kotnik, gospa Erika Dekleva od 16. ure dalje, gospa Irena Grošelj Košnik, Violeta Tomić, gospa Jelka Godec, gospa Nada Brinovšek, gospa Suzana Lep Šimenko, dr. Mirjam Bon Klanjšček, mag. Marko Pogačnik, gospod Bojan Podkrajšek, gospod Danijel Krivec, gospod Franc Breznik, gospod Janez Janša, gospod Tomaž Lisec, gospod Marijan Pojbič, gospod Simon Zajc, gospod Ivan Škodnik, gospod Branko Zorman od 16. ure dalje, gospod Marjan Dolinšek, gospod Roberto Battelli, dr. László Göncz od 13. ure dalje, Matjaž Hanžek, dr. Franc Trček, gospod Zvonko Lah, dr. Anže Logar [[…]] [[oglašanje iz dvorane]] Pardon, pardon. Gospod Ljubo Žnidar, gospod Franc Laj, gospod Uroš Prikl od 12.30 dalje, gospod Peter Vilfan od 13. ure dalje in gospod Jani Möderndorfer. Vse prisotne res lepo pozdravljam! Nadaljujemo s prekinjeno sejo in 2. točko dnevnega reda, to je z obravnavo predloga za izvedbo volitev predsednika vlade na podlagi četrtega odstavka 111. člena Ustave Republike Slovenije in prvega odstavka 228. člena Poslovnika Državnega zbora. Obveščam vas, da do petka, 13. 4. 2018, do 12. ure nihče od kvalificiranih predlagateljev ni vložil predloga sklepa za izvedbo volitev predsednika vlade. Prekinjam to točko dnevnega reda, ki jo bomo nadaljevali in zaključili danes ob 16. uri in 6 minut. To je ob izteku 48-urnega roka, ki je začel teči takoj po seznanitvi Državnega zbora s sklepom iz 1. točke te izredne seje, torej v sredo, 11. 4. 2018, ob 16. uri in 6 minut. Prekinjam tudi 59. izredno sejo Državnega zbora, ki jo bomo nadaljevali ob 16. uri in 6 minut.
ParlaMint-SI_2018-04-13-SDZ7-Izredna-59.u2	Spoštovani kolegice poslanke in kolegi poslanci, gospe in gospodje! Nadaljujemo s prekinjeno sejo in 2. točko dnevnega reda, to je z obravnavo Predloga za izvedbo volitev predsednika vlade na podlagi četrtega odstavka 111. člen Ustave Republike Slovenije in prvega odstavka 228. člena Poslovnika Državnega zbora Ker Državni zbor v roku iz četrtega odstavka 111. člena Ustave Republike Slovenije ni sklenil, da se izvedejo volitve predsednika vlade, bom o tem v skladu z drugim odstavkom 220. člena Poslovnika Državnega zbora takoj obvestil predsednika republike. Zaključujem to točko dnevnega reda in tudi 59. izredno sejo Državnega zbora.
